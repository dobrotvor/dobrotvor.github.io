# Početna organizacija NVO

U ovom repozitorijumu se nalaze informacije o iniciranju otvaranja Nevladine Organizacije, organizovana od strane nezavisnih IT stručnjaka. Ovaj dokument će detaljnije definisati početak osnivanja projekta i proces usvajanja izmena, takođe i autonomnost Nevladine organizacije.

# Razlog nastanka NVO

Kao razlog nastanka NVO, mi, inicijalni osnivači, navodimo stanje u kojem se nalazi naš zdravstveni sistem u Republici Srbiji i ostale grane javnih ustanova. NVO kao pravno lice registrovano u Republici Srbiji bi trebalo da predstavlja nas (IT zajednicu) kao društveno-odgovorni skup građana Republike Srbije, koja oseća odgovornost da unapredi sredinu u kojoj živimo i pomogne ugroženim institucijama/pojedincima. 

# Ko može da bude član NVO?

Kako NVO organizacija još nije pravno osnovana, bilo koja osoba, koja vidi sebe u IT zajednici i želi da doprinese nastavku projekta je član NVO. Po osnivanju NVO kao pravnog lica, članovi će imati posebne obaveze i kontrolu nad novoosnovanom NVO, koje će biti definisane Statutom i Opštim Uslovima. 

# Zašto kreirati NVO kad postoje UNICEF/UNHCR/DIVAC/Đinđić/itd... fondacije?

Mi, inicijalni osnivači verujemo da kao donatori, želimo da imamo kontrolu nad našim donacijama i da možemo da usmerimo donacije u smeru u kojem mislimo da su nama bitne. Drugi razlog, isto veoma bitan koliko i prvi su sami troškovi organizacije. Velike organizacije imaju takođe veliki trošak u marketingu, distribuciji, itd, tj, želja da se što više ljudi uključi u donacije rezultuje u velikim troškovima marketinga. Fokusiranjem na IT zajednicu, koja prema procenama broji svega oko 10 hiljada građana, marketing postaje relativno mali procenat troškova.

# Zašto donirati?

Svako ima svoj razlog zašto donirati. Živeti u Srbiji ima svojih vrlina, ali sa druge strane ima i svojih mana. Doniranjem, možemo učiniti našu sredinu boljom i kvalitetnijom. Ili na kraju taj osećaj, da si koristan društvu, tj da je Srbija bolja što ima nas u IT zajednici je neproceniv. Možda nam ti možeš reći zašto želiš da doniraš?

# Želiš da se uključiš?
Ako si rešio da se uključiš pogledaj Nacrt Statuta, uključi se u [diskusiju](https://github.com/dobrotvor/organizacija/issues), ili se poveži na Slack, tj, pošalji zahtev na <dobrotvornvo@gmail.com>.
